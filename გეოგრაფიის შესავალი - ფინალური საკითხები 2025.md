>ავტორი პირადად ემზადება ამ დოკუმენტით ფინალური გამოცდისთვის და **არ არის პასუხისმგებელი უზუსტობებზე ან გამოტოვებულ საკითხებზე!**
>
>შესწორებების ან დამატებების შეტანის სურვილის შემთხვევაში გამოაგზავნეთ Pull Request-ი ან პირდაპირ და-fork-ეთ ეს რეპოზიტორი.
## 1.1-1.2 - გეოგრაფიის არსი, გეოგრაფიის კვლევის საგანი და ამოცანები - pp. 3-7
გეოგრაფია უძველესი და მარად ახალგაზრდა მეცნიერებაა. იგი ვითარდებოდა **აღწერილობითიდან პროგნოზულ მეცნიერებამდე**.

მიუხედავად ხანგრძლივი ისტორიისა, გეოგრაფიის, როგორც მეცნიერების, არაერთი განმარტება არსებობს. მაქსიმალურად მოკლე განმარტება მისივე სახელწოდებაშია **(ბერძ. "გეო" - მიწა, ბერძ. "გრაფოს" - აღწერა)**, თუმცა ის ვერ ასახავს თანამედროვე გეოგრაფიის არსს, განვითარების ტენდენციებს, ინტერესთა სფეროს და შესაძლებლობებს.

გეოგრაფიას აქვს ბევრი სხვადასხვანაირი განმარტება ევროპელი და ამერიკელი მეცნიერების აზრით. ქართველი მეცნიერების აზრით გეოგრაფია არის - **მეცნიერება, რომელიც შეისწავლის გეოგრაფიული გარსის და მისი შემადგენელი კომპონენტების სივრცე-დროით თავისებურებებსა და კანონზომიერებებს**.

ამგვარი განმარტებით:
1. გეოგრაფიული გარსის შემადგენელ კომპონენტებად იგულისხმება:
	- ბიოტური (ცოცხალი) სამყარო
		- ბიოსფერო
		- პედოსფერო
	- აბიოტური (არაცოცხალი) სამყარო
		- ლითოსფერო
		- ატმოსფერო
		- ჰირდოსფერო
	- ნოოსფერო (ადამიანთა საზოგადოება)
	ცოცხალ და არაცოცხალ სამყაროს **საბუნებისმეტყველო მეცნიერებები** სწავლობენ, ნოოსფეროს - **საზოგადოებრივი მეცნიერებები**.
2. სივრცე - გეოგრაფიული ობიექტების განლაგების, გეოგრაფიული მოვლენებისა და პროცესების განვითარების არეალი.
3. დრო - ნებისმიერი გეოგრაფიული ობიექტი ან მოვლენა იქმნება, არსებობს და ვითარდება დროში. ბუნებრივი თუ საზოგადოებრივი პროცესების შესწავლა საჭიროა მათი კანონზომიერებების გამოსავლენად.
4. თავისებურება - გეოგრაფიაში არ არსებობს საყოველთაოდ მიღებული კანონები და ობიექტებისა, მოვლენებისა და პროცესების მკვეთრად გამმიჯვნელი საზღვრები.
5. კანონზომიერებანი - გლობალური, რეგიონალური და ლოკალური თავისებურებები.

გეოგრაფიული აზროვნების არსი გეოგრაფიული გარსის შემადგენელი კომპონენტშორისი, ისე მათი კავშირურთიერთობების კომპლექსური, სივრცე-დროითი ანალიზის უნარში მდგომარეობს.

გეოგრაფია თავისი არსით **გამოყენებითი, კონსტრუქციული ხასიათის** მეცნიერებაა. მისი გამოყენებითი მნიშვნელობა მით უფრო მაღალია, რაც უფრო კომპლექური და გლობალურია სივრცე-დროითი კვლევა და რაც უფრო სრულყოფილია მის მიერ მიღებული პროგნოზები.

საყოველთაოდაა აღიარებული გეოგრაფიული გარსის, როგორც გეოგრაფიის კვლევის ძირითად ობიექტად წარმოჩენის აუცილებლობა.
***
## 1.5 - გეოგრაფიის თეორიული და მეთოდოლოგიური საფუძვლები - pp. 10-12
გეოგრაფიული საფუძვლები გეოგრაფიული გარსისთვის დამახასიათებელი კავშირურთიერთობებს ემყარება. მათგან მნიშვნელოვანია:
1. ბუნებრივ გარემოში არსებული კავშირები
2. საზოგადოებრივი კავშირები
3. საზოგადოებასა და ბუნებას შორის კავშირები

ამგვარი კავშირების ნათელი გამოხატულებაა ბუნებრივი ზონალობა, სადაც სითბოსა და ტენის განაწილება აისახება როგოც ენდოგენური ძალების ინტენსივობაზე, ისე ცოცხალი სამყაროსა და ნიადაგების გავრცელების გეოგრაფიულ თავისებურებებზე. სითბოსა და ტენის ცვლილება მყისიერად მოქმედებს ბუნებრივ გარემოში მიმდინარე ნებისმიერ პროცესზე (მაგ. ეკოციდი და ლანდშაფტული ცვლილებები).

განსაკუთრებით მრაფალფეროვანია საზოგადოებრივი ურთიერთკავშირები, რაც მეურნეობის და საზოგედოებრივი ურთიერთობების განვითარების დონეს უკავშირდება. ამ ურთიერთობების ხასიათი განპირობებულია სამართებლივი ბაზით, ეკონომიკური, სოციალური, ისტორიული, კულტურული, პოლიტიკური, ბუნებრივი და სხვ. ვითარებით განსაზღვრული პროცესებით.

საზოგადოებასა და ბუნებას შორის კავშირები **(ბუნებათსარგებლობის ფორმით)** მუდმივად ვითარდება და იზრდება მაშტაბში. ამგვარი კავშირები ორგვარი **(რაციონალური და არარაციონალურია)** ფორმისაა და უშუალო კავშირშია ამა თუ იმ ქვეყნის (რეგიონის) სოციალურ-ეკონომიკური განვითარების დონესთან. 
- **არარაციონალურ ბუნებათსარგებლობას უკავშირდება:** გლობალური დათბობა, გაუდაბნოება, ზოგიერთი სახეობის ენერგეტიკული რესურის ამოწურვა, წყლებისა და ატმოსფეროს დაბინძურება, ტყეების ამოჩეხვა და სხვ.
- ამავე დროს მსოფლიოში იზრდება **მდგრადი განვითარების პრინციპებით განპირობებული საქმიანობა:** დაცული ტერიტორიების გაფართოება, ალტერნატიული ენერგიის ზრდის ტენდენცია და ტექნიკური გაუმჯობესება, მიწების მელოირაცია, მდგრადი სოფლის და სატყეო მეურნეობის ხელშეწყობა, ლანშაფტური დაგეგმარების პრინციპების გავრცობა, საყოველთაო ეკოლოგიური განათლებისთვის ბრძოლა და სხვ.

გეოგრაფიული გარსისთვის დამახასიათებელი ურთიერთკავშირები განაპირობებს მის ერთიანობას და მდგრადობას, **თვითრეგულირების და თვითაღდგენის უნარს**. თანამედროვე საზოგადოების ვალია ამ ბალანსის შენარჩუნება.

გეოგრაფიაში, მისი კვლევის საგნიდან გამომდინარე, საყოველთაოდ მიღებული კანონები არ მოქმედებენ. თუმცა მისი არაერთი მიმართულება **(კლიმატოლოგია, გეომორფოლოგია, ჰიდროლოგია და ა.შ.)** იყენებს ფიზიკის, ქიმიის, ბიოლოგისს და სხვ. კანონებს. ერთიან, კომპლექსურ გეოგრაფიაში საქმე გაცილებით რთულადაა და ის უფრო ხშირად ეფუძვნება კანონზომიერებებს **(ერთიანობას, ზონალობას, რითმულობას და სხვ.)**.
***
## 2.1 - ერთიანი გეოგრაფია - pp. 13-18
გეოგრაფია ვითარდებოდა ორი მიმართულებით:
- **დიფერენციაცია**
- **ინტეგრაცია**

გეოგრაფიაში **პიველი დარგობრივი დიფერენციაცია** XIX საუკუნის დასაწყისში აღინიშნა. ამჟამად **საზოგადოებრივი და საბუნებისმეტყველო** გეოგრაფია მნიშვნელოვნადაა დაშორებული. არადა, მათი დაახლოების მეცნიერული და პრაქტიკული მნიშვნელობა არაერთხელ იყო აღნიშნული ცნობილი გეოგრაფების ნაშრომებში.

ერთიანი გეოგრაფიის მომხრეთა უმრავლესობა კვლევის ობიექტად განიხილავს ადამიანისა და ბუნების ურთიერთდამოკიდებულების სივრცე-დროით თავისებურებათა შესწავლას. ბევრ დასავლურ ქვეყანაში გეოგრაფია ერთიან მეცნიერებად განიხილება, რომელშიც ძირითადი აქცენტი **სოციალურ-ეკონომიკური პროცესების ანალიზზეა** გადატანილი.

ამჟამად, გეოგრაფიულ მიმართულებათა **დიფერენციაცია თითქმის დამთავრდა საბუნებისმეტყველო გეოგრაფიაში**, რასაც ვერ ვიტყვით საზოგადოებრივ გეოგრაფიაზე. ხშირ შემთხვევაში იგი იმდენადაა "გადაჯაჭვული" მომიჯნავე ეკონომიკურ, სოციალურ, დემოგრაფიულ ან პოლიტიკურ დისციპლინებთან, რომ რთული ხდება მათი გამიჯვნა.

არაერთი მეცნიერი აღნიშნავს რომ გეოგრაფიის შემდგომი დიფერენციაცია მისი **დაშლის ტოლფასი** იქნება და დროა იგი სიღრმისეულად განვითარდეს, რომ მოხდეს ამის შეჩერება. ამჟამად კომპლექსური ერთიანი ფიზიკურ და ეკონომიკურ-გეოგრაფიული გამოკვლევები გეოგრაფიის ძირითად ამოცანად იქცა.

ერთიანი გეოგრაფიის განვითარების აუცილებლობა და ტენდენციები უკავშირდება **პრაქტიკულ მოთხოვნებს**. მათ შორისაა: ბუნების დაცვა და ბუნებრივი რესურსების რაციონალური გამოყენება, გეოეკოლოგიური ექსპერტიზა და პროგნოზირება, ტერიტორიის რესურსული პოტენციალის გამოვლენა და სხვ.

საზოგადოებრივ გეოგრაფიაში კვლევის საბაზისო ერთეულად უმეტესწილად ადმინისტრაციული რაიონი განიხილება, რაც ხშირად ვერ ასახავს ვითარების რეალურ გეოგრაფიულ სურათს, რაც კიდევ ერთხელ გვანიშნებს გეოგრაფიული ინტეგრაციის აუცილებლობას.

XX საუკუნის 80-იან წლებში გლობალური რესურსების გამოყენების და ეკოლოგიური პრობლემის წამოჭრის გამო **სწრაფად გაიზარდა დაინტერესება რეგიონული გეოგრაფიისადმი**, რაც თავის მხრივ გულისხმობდა ერთიანი, საერთო გეოგრაფიის განვითარებას. ამავე პერიოდში გამოიცა ერთიანი გეოგრაფიის და ქვეყნათმცოდნეობის ბევრი კლასიკური ნიმუში. ამრიგად, გეოგრაფიული მიმართულების ინტეგრაცია მისი განვითარების წინაპირობა გახდა.

საქართველოს XXI საუკუნის გამოწვევები ერთიანი გეოგრაფიული გამოკვლევების მოთხოვნას კიდევ უფრო ზრდის ???

გეოგრაფიული ინტეგრაცია შეიძლება 3 ეტაპად განხორციელდეს:
1. გეოგრაფიულ კომპონენტთა და ობიექტთა, მოვლენათა თუ პროცესთა სტრუქტურულ-ფუნქციონალური და დინამიკური თავისებურებების შესწავლა.
2. გეოგრაფიულ დისციპლინათა ინტეგრაცია დარგობრივი: საბუნებისმეტყველო, საზოგადოებრივი, საზოგადოებრივ-საბუნებისმეტყველო გეოგრაფიული ბლოკის ფარგლებში.
3. ინტეგრაცია ერთიანი გეოგრაფიის ფარგლებში.
***
## 2.2 - გეოგრაფიის სტრუქტურა
დიფერენციაცია გეოგრაფიაში 3 ძირითადი დარგის გამოყოფით აღინიშნა
***
### 2.2.1 - საბუნებისმეტყველო გეოგრაფია - pp. 18-23
საბუნებისმეტყველოგ გეოგრაფია წარმოდგენილია **ქვედარგებად** (ზოგადი ფიზიკური გეოგრაფია, პალეოგეოგრაფია, გეომორფოლოგია, კლიმატოლოგია, ჰიდროლოგია, ოკეანოლოგია, ნიადაგმცოდნეობა, ბიოგეოგრაფია) და აგრეთვე **მომიჯნავე დისციპლინებით** (ლანდშაფტთა გეოგფიზიკა და გეოქიმია, ლანდშაფტთა რადიფიზიკა, ბიოკლიმატოლოგია, სამედიცინო კლიმატოლოგია, აგროკლიმატოგრაფია, გამოყენებითი ლანდშაფტთმცოდნეობა, ლანდშაფტური დაგეგმარება და სხვ.).

**ზოგადი ფიზიკური გეოგრაფია** - თეორიული მეცნიერებაა რომელიც გლობალური გეოგრაფიული და გეოეკოლოგიური პრობლემატიკის თეორიული განზოგადებითაა დაკავებული. იგი 2 ნაწილად: ზოგად **დადამიწათმცოდნეობად და ლანშაფტმცოდნეობად** იყოფა.
- ზოგადი დედამიწათმცოდნეობის კვლევის ობიექტი დედამიწა, გეოგრაფიული გარსი და მისი დამახასიათებელი კანონზომიერებებია (ზონალობა, რიტმულობა, ერთიანობა და სხვ).
- ლანშაფტთმცოდნეობა ლანშაფტურ გარსს და ლანშაფტებს სწავლობს. ლანდშაფტი **(გერმან. Landshaft - მიწის სახე, პეიზაჟი)** ერთგვაროვანი გეოგრაფიული კომპონენტებისგან შემდგარი ბუნებრივ-ტერიტორიული კომპლექსია. ლანდშაფტმცოდნეობაში ვითარდება ისეთი დისციპლინები როგორიცაა ლანდშაფტების გეოქიმია, ლანდშაფტების გეოფიზიკა, ლანდშაფტების რადიოფიზიკა, ლანდშაფტების ეკოლოგია, ლანდშაფტების პერცეფცია, ესთეტიკა და სხვ.

**პალეოგეოგრაფია (ბერძ. Palaios - ძველი)** სწავლობს გეოგრაფიულ გარსის და მისი შემადგენელი ნაწილების ცალკეულ გეოგრაფიულ ეპოქებში არსებობის და განვითარების თავისებურებებს და კანონზომიერებებს. ადმიანის გაჩენამდე არსებული წინაისტორიული ბუნებრივი მოვლენები.

**გეომორფოლოგია (ბერძ. geo - მიწა, morphe - ფორმა, logos - სწავლება)** - სწავლობს დედამიწის რელიეფს, მისი წარმოშობის, სტრუქტურის და განვითარების გეოგრაფიულ თავისებურებებს. მჭიდრო კავშირშია გეოლოგიასთან. იგი უდიდეს როლს თამაშობს თანამედროვე გეოდინამიური პროცესების (მეწყრები, ღვარცოფები, ეროზია და სხვ.) კვლევაში. ძირითად მიმართულებათა შორის აღსანიშნავია: საზღვაო, დინამიური, სტრუქტურული, კლიმატური, ეკოლოგიური, ევოლუციური, საინჟინრო, გამოყენებითი, ზონალური (არიდული, უდაბნოების, მყინვარული) გეომორფოლოგია და სხვა.

**ჰიდროლოგია (ბერძ. hidor - წყალი)** - სწავლობს გეოგრაფიულ გარსში წყალთან დაკავშირებულ მოვლენებსა და პროცესებს, მათი განვითარების გეოგრაფიულ თავისებურებებს. მჭიდრო კავშირშია ჰავასთან, გეოლოგიურ აგებულებასთან, მცენარეულობასთან და ნიადაგებთან. იგი იყოფა **ზღვების და ხმელეთის** ჰიდროლოგიად. ხმელეთის ჰიდროლოგიაში წარმოდგენილია როგორც თეორიული, ისე გამოყენებითი **(მაგ. ჰიდროტექნიკა)** მიმართულებანი. გეოგრაფიულ გარსში წარმოდგენილი ჰიდროლოგიური ობიექტების მიხედვით განვითარდა **მიდნარეთა (პოტომალოგია), ტბების (ლიმნოლოგია), ჭაობების, წყალსაცავების, მყინვარების (გლაციოლოგია), მიწისქვეშა წყლების (ჰიდროგეოლოგია)** ჰიდროლოგია და სხვა. სწრაფად ვითარდება **ოკეანოლოგიაც**.

**ნიადაგმცოდნეობა** - სწავლობს ნიადაგის წარმოშობას, თვისებებს, სტრუქტურას, გეოგრაფიული გავრცელების, გამოყენებისა და დაცვის თავისებურებებს. გამოყენებითი მიმართულებით მნიშვნელოვანია **მელიორაციული და აგრო ნიადაგმცოდნეობა**.

**ბიოგეოგრაფია (ბერძ. bios - სიცოცხლე)** - სწავლობს ცოცხალი ორგანიზმების და ბიოცენოზების წარმოშობისა და გავრცელების თავისებურებებს. იყოფა **ბიოცენოლოგიად, ფიტოგეოგრაფიად და ზოოგეოგრაფიად**. აღსანიშნავია ეკოსისტემების გეოგრაფია.
***
### 2.2.2 - საზოგადოებრივი გეოგრაფია - pp. 24-26
საზოგადოებრივი (სოციალ-ეკონომიკური) გეოგრაფია - მოსახლეობისა და მეურნეობის, სოციალური აქტივობის ანუ საზოგადოებრივი საქმიანობის სივრცე-დროითი თავისებურებების შემსწავლელი ქვედარგია. იგი იყოფა **ეკონომიკურ, სოციალურ, პოლიტიკურ და მოსახლეობის** გეოგრაფიად.

**ეკონომიკური გეოგრაფია** - მოიცავს მრეწველობას, სოფლის მეურნეობას, ტრანსპორტის, კავშირგაბმულობის, მშენებლობის, ვაჭრობის, საერთაშორისო ეკონომიკური კავშირურთიერთობების გეოგრაფიას.

**პოლიტიკური გეოგრაფია** - იყოფა პოლიტიკური მოწყობის, საერთაშორისო ურთიერთობების, არჩევნების და სხვ. გეოგრაფიად. სწავლობს პოლიტიკურ მოვლენებს და პროცესებს, პოლიტიკურ და სამხედრო ძალებს, მოსფლიო პოლიტიკური რუკის ფორმირების სივრცე-დროით თავისებურებებს.

**მოსახლეობის გეოგრაფია** - სწავლობს მოსახლეობის განლაგების, შედგენილობის, მიგრაციის, დასახლებული პუნქტების სახეების, მათი წარმოშობისა და განვითარების სივრცე-დროით თავისებურებებს. განსაკუთრებით მნიშვნელოვანია თანამედროვეობაში სადაც ხდება **ურბანიზაცია** (საქალაქო მოსახლეობის ხვედრითი წილის ზრდა). ამ მეცნიერების მიზანია მოსახლეობის განაწილების დაგეგმარება და რეგულიერება. აქ ასევე ვითარდება დემოგრაფიული პრობლემების მიმართულებები.

**სოციალური გეოგრაფია** - შეისწავლის მოსახლეობის ყოფაცხოვრებას, სულიერი და მატერიალური კულტურის სივრცე-დროით თავისებურებებს. მასში ვითარდება ისეთი მიმართულებები როგორიცაა: განათლების, კულტურის, მეცნიერების, სპორტის, ტურიზმის, ტრადიციების, ცხოვრების დონის, მოხმარების გეოგრაფია.
***
### 2.2.3 - საზოგადოებრივ-საბუნებისმეტყველო ქვედარგი - pp. 26-28
საზოგადოებრივ-საბუნებისმეტყველო ქვედარგი ისეთი ნაწილებისგან შედგება როგორიცაა: **ქვეყნათმცოდნეობა (დასავლეთში რეგიონული გეოგრაფია), გეოეკოლოგია, ბუნებრივი რესურსების გეოგრაფია, ისტორიული გეოგრაფია, რეკრეაციული გეოგრაფია, სამხედრო გეოგრაფია, სამედიცინო გეოგრაფია, მსოფლიო ოკეანის გეოგრაფია** და სხვა.

**ქვეყნათმცოდნეობა** - გეოგრაფიის უძველესი და ტრადიციული მიმართულებაა, რომელიც ყველაზე "ხელსაყრელ" მდგომარეობაშია. მისი მეშვეობით შეისწავლება ცალკეური რეგიონებისა და ქვეყნების ბუნებრივი პირობები და რესურსები, მოსახლეობა და მეურნეობა, სოციალური სფერო და ეკოლოგიური ვითარება.

**გეოეკოლოგია** - ანუ გეოგრაფიული ეკოლოგის შედარებით ახალი მიმართულებაა, რომელიც საზოგადოებისა და ბუნების ურთიერთდამოკიდებულებას, ლანდშაფტის გარსის ეკოლოგიური სახის პრობლემებს და გარემოს ეკოლოგიურ ვითარებას სწავლობს. ეკოლოგიურ პრობლემათა მრავალმხრივობისა და მაშტაბების გამო, თვით გეოეკოლოგიაში განვითარდა ახალი ქვედარგი - **ეკოლოგიური გეოგრაფია**.

**ბუნებრივი რესურსების გეოგრაფია** - როგორც ცალკეული ბუნებრივი რესურსის, ისე სხვადასხვა დონის ტერიტორიის რესურსული პოტენციალის შემსწავლელი და შემაფასებელი სამეცნიერო დისციპლინაა.

**ისტორიული გეოგრაფია** - ბუნების და საზოგადოების განვითარების, მათი ისტორიული ურთიერთდამოკიდებულების, ბუნებრივი რესურსების გამოყენების, მეურნეობის განვითარების და სივრცის ათვისების ისტორიის, გეოეკოლოგიური პრობლემების განვითარების სივრცე-დროითი თავისებურებების შემსწავლელი სამეცნიერო დისციპლინაა.

**რეკრეაციული გეოგრაფია** - შეისწავლის მოსახლეობის დასვენებისა და ტურიზმის ობიექტებს გეოგრაფიულ თავისებურებებს, ბუნებრივი ლანდშაფტის და მისი კომპონენტების რეკრეაციულ თავისებურებებს, პერცეფციულ და ესტეტიკურ ღირებულებებს.

**სამხედრო გეოგრაფია** - შეისწავლის წარსულისა და შესაძლო სამხედრო მოქმედებების გეგრაფიულ თავისებურებებს, ბუნებრივი და სოციალ-ეკონომიკური გარემოს გავლენას სამხედრო მოქმედებებზე. იგი განსაკუთრებით სწრაფად განვითარდა მეორე მსოფლიო ომის და მის შემდგომ პერიოდში. საქართველოში იგი ჩაისახა XX საუკუნის ბოლოს.

**სამედიცინო გეოგრაფია** - შესიწავლის დაავადებების, სამედიცინო და გამაჯანსაღებელი დაწესებულებების გეოგრაფიულ თავისებურებებს. მისი სწრაფი განვითარება განაპირობა გარემოს დეგრადაციამ და დაავადებათა გლობალიზაციამ.

**მსოფლიო ოკეანის გეოგრაფია** - შედარებით ახალი დისციპლინაა რომელიც შეისწავლის მსოფლიო ოკეანის სიმდიდრის გამოყენებას და შენადრჩუნებას ეკოლოგიურად მდგრადი გზით.

**გეოგრაფიული ტოპონიმიკა** - გეოგრაფიულ სახელწოდებათა წარმოშობის და შინაარსის შემსწავლელი დისციპლინაა რომელიც მოისაზრება საზოგადოებრივ-საბუნებისმეტველო ბლოკში.

**ტერიტორიული დაგეგმარების გეოგრაფია** - ...
***

## 2.3 - გეოგრაფიულ მეცნიერებათა სისტემა - "გეოგრაფიის ხე" - pp. 29-32
გეოგრაფიის მიმართულებები და ქვედარგები ერთგვარი ხის სახით შეგვიძლია წარმოვიდგინოთ. მის "ფესვთა სისტემაში" გეოგრაფიის ძირათადი ქვედარგები (4), ნაწილები (20+) და მიმართულებები (100+) განლაგდება. "ღერო" წარმოაჩენს ერთიან გეოგრაფიას, ხოლო "ტოტების" სახით (7) წარმოდგენილი იქნება თანამედროვე გეგორაფიის ძირითადი ასპარეზი და მისი გამოყენებითი დანიშნულება:

**მდგრადი განვითარება** - საქმიანობა რომელიც განაპირობებს ქვეყნის მდგრად პოლიტიკურ, სოციალურ, ეკონომიკურ და ეკოლოგიურ განვითარებას. მდგრადი ეკოლოგიური განვითარება გულისხმობის გეოგრაფიული გარსის რაციონალურ გამოყენებას ისეთი სახით რომ ის მომავალი თაობებისთვისაც იყოს გამოსადეგარი.

**გეოგრაფიული მონაცემები ბუნებისა და მოსახლეობის შესახებ** - იგულისხმება ქვეყნათმცოდნეობითი ხასიათის სამეცნიერო და პრაქტიკული საქმიანობა, რომლის ძირითადი მიზანია ინფორმაციის მოპოვება, შეგროვება და ანალიზი ამა თუ ქვეყნის ... გეოგრაფიული თავისებურებების შესახებ.

**გეოინფორმაციული სისტემები (GIS)** - კომპიუტერული ტექნოლოგიების მეშვეობით ინფორმაციის მენეჯმენტი. განსაკუთრებით კარტოგრაფიაში. ხშირად სინონიმად **გეომატიკასაც** ხმარობენ.

**გეოგრაფიული პროგნოზირება** - ამინდის პროგნოზირება. გეგორაფიული მოვლენების და პროცესების სივრცე-დროითი თავისებურებების განსაზღვრა. განსაკუთრებით მნიშნელოვანია თანამედროვე ეკოლოგიური, გლობალური დათბობის, შრომითი მიგრაციის პროგნოზირებისთვის აღკვეთისთვის.

**გეოგრაფიული მოდელირება** - გრაფიკული, სიტყვიერი და მათემატიკური მეთდებით გეოგრაფიული ობიექტების სტრუქტურის და გამოსახვის გზა. ყველაზე გავრცელებული მაგალითია რუკა.

**ტერიტორიული დაგეგმარება** - იგულისხმება ტერიტორიის გამოყენების ოპტიმალური ვარიანტის შერჩევა.

**გეოეკოლოგიური ექსპერტიზა** - სამეურნეო ღონისძიებების ეკოლოგიური შედეგების შეფასება შემდგომში მათი აღკვეთისთვის გარემო რესურესების რაციონალური, მდგრადი გამოყენებისთვის.
***
## 2.5 - თანამედროვე გეოგრაფიისთვის დამახასიათებელი პროცესები - pp. 34-36
**გეოგრაფიის ეკოლოგიზაცია** - ეკოლოგიზაციამ საყოველთაო აღიარებული სახე მიიღო. ეს პროცესები კიდევ უფრო დიდ მნიშვნელობას იძენს გლობალური ეკოლოგიური პრობლემების ფონზე.

**გეოგრაფიის ეკონომიზაცია** - ნებისმიერი მეცნიერებისთვის დამახასიათებელი პროცესი რომელიც მისი გამოყენებითი დანიშნულების საბაზრო ეკონომიკის პრინციპებთან მორგებას გულისხმობს. დამახასიათებელია გარდამავალი ეკონომიკური ორიენტაციის მქონე ქვეყნების გეოგრაფიისთვის. ეკონომიკური გეოგრაფია ერთერთი უძველესი მიმართულებაა, მაგრამ მეცნიერების ეკონომიზაციის აქტიური პროცესი XX საუკუნის 70-იანი წლებიდან იწყება.

**გეოგრაფიის სოციოლოგიზაცია** - მასში იგულისხმება გეოეკოლოგიური და მოსახლეობის სოციალური მდგომარეობის სივრცე-დროითი პროცესების დაკავშირება. ეს პროცესი ძირითადად ეთნოგრაფიასთან და სოციალურ მეცნიერებებთან ინტეგრაციაში აისახება. პრიველი ნაშრომები დაისტამბა XX საუკუნის 60-იანი წლების ბოლოს. სოცილოგიზაციის შედეგად გამოკვლევები მიეძღვნა დანაშაულის, უმუშევრობის, რელიგიების, სპორტის, ფემინიზმის, განათლების, ჯანმრთელობის, მედიცინის და ა.შ. გეოგრაფიას. 

**გეოგრაფიის ჰუმანიზაცია** - იგულისხმება მეცნიერებისთვის დამახასიათებელი ლტოლვა ზოგადსაკაცობრიო ღირებულებების შესწავლისკენ. ეს პროცესი განიხილება შემდეგი მიმართულებებით: ადამიანი - გარემო, ადამიანი - მეურნეობა - სოციალური სფერო, ადამიანი - სასიცოცხლო სივრცე, ადამიანი - ტერიტორია, ადამიანი - რესურსი და სხვ. ჰუმანიზაციის პროცესის შედეგად განვითარდა კულტურის გეოგრაფია, ჯანმრთელობის პრობლემების გეოგრაფია, მოსახლეობის დაბერების სივრცითი თავისებურებანი, გეოგრაფია და სქესი, სივრცე და მასში ქალის ადგილი (სამზარეულო) და სხვ.

**გეოგრაფიის პოლიტიზაცია** - ეს პროცესი XX საუკუნის 60-იანი წლებიდან იწყება, როდესაც აშშ-ში და გერმანიაში დაისტამბა უმაღლესი სკოლის სახელმძღვანელოები პოლიტიკურ გეოგრაფიაში. მოგვიანებით განვითარდა არჩევნების, ომისა და მშვიდობის, კონფლიქტების გეოგრაფია და გეოპოლიტიკური კონცეფციები.
***
## 3.2-3.3 - გეოგრაფიული იდეების განვითარება და თანამედროვე ტენდენციები - pp. 39-41
გეოგრაფიის პირველი დარგობრივი დიფერენციაცია XIX საუკუნის დასაწყისში აღინიშნა. ცალკე დისციპლინებად ჩამოყალიბდა **გეოლოგია, კლიმატოლოგია და ოკეანოგრაფია**. გამოიკვეთა **ბიოგეოგრაფიის და ეკონომიკური გეოგრაფიის კონტურები**. 70-იან წლებში დაიწყო **ჰიდროლოგიის და ნიადაგმცოდნეობის ფორმირება**. 80-იანებში **პოლიტიკური და "ანთროპოგეოგრაფიის" ფორმირება**. მოგვიანებით განიმიჯნა ორი, **Საბუნებისმეტყველო და საზოგადოებრივი მიმართულება**. უკვე ამ პერიოდში გამოჩნდნენ გეოგრაფიის ინტეგრაციის და სინთეზის მომხრეები.

XIX საუკუნე გეოგრაფიის განვითარების ახალ ეტაპად ითვლება. ამავე პერიოდში იზრდება სახელმწიფოების და საზოგადოების ინტერესი გეოგრაფიისადმი.

პირველი სამეცნიერო გეოგრაფიული ჟურნალი **1839 წელს გერმანიაში** გამოიცა სახელწოდებით **"Die Erde" (დედამიწა)**, **რუსეთში 1864 წელს**, **აშშ-ში 1888 წელს ("National Geographic")**, **დიდ ბრიტანეთში 1893 წელს ("Geographical Journal")**. უნივერსიტეტებში გეოგრაფიული კათედრების პროცესი იწყება XIX საუკუნის შუა ხანებში.

XX საუკუნეში გეოგრაფიის განვითარების რამდენიმე ტენდენცია გამოიკვეთა. ეს გამოიხატა გეოგრაფიული ლიტერატურის და პუბლიკაციების ზრდით, სკოლების ფორმირებით, გეოინფორმაციული ტექნოლოგიების დანერგვით, ათეულობით სპეციფიკური გეოგრაფიული მიმართულებების (**მაგ. უაბნოების, ტროპიკული ტყეების, მთიანი ტერიტორიების, გეოდემოგრაფიის და ა.შ.**) განვითარებით, გეოგრაფიის ეკოლოგიზაციით, ეკონომიზაციით, ჰუმანიზაციით, პოლიტიზაციით, სოციალიზაციით და სხვ. XX საუკუნის ბოლოსკენ სამეცნიერო ცენტრების ფუნქციით გამოიკვეთნენ **აშშ, დასავლეთ ევროპა (დიდი ბრიტანეთი, საფრანგეთი გერმანია) და რუსეთი**.

გეოგრაფიის განვითარების თანამედროვე ტენდენციებს უკავშირდება მეცნიერების ეკოლოგიზაცია; ბუნებრივი და ტექნოგენური კატასტროფებს; ბუნებრივი გარემოს რესურსებს; ლანდშაფტთა ეკოლოგიას, პერცეფციას და ესთეტიკას; დემოგრაფიულ-სოციალურ ვითარებას; გლობალურ ფოლიტიკურ, სოციალურ და ეკონომიკურ პრობლემებს.
***
## 4.2 - გეოგრფიის ტერმინოლოგიური აპარატი - pp. 47-50
განმარტებების და ტერმინების ერთობლიობა წარმოაჩენს მეცნიერების "ენას". გეოგრაფიის მიერ გამოიყენება უამრავი ტერმინი, რომელთა მეშვეობითაც შეგვიძლია უკეთ აღვწეროთ გეოგრაფიული გარსისთვის დამახასიათებელი ობიექტები, მოვლენები და პროცესები. გეოგრაფიულ ტერმინთა უმრავლესობა მის დარგობრივ დისციპლინებს ეკუთვნის მაგრამ არსებოსბენ ტერმინები (**ტერიტორია, არეალი, მდებარეობა, გარემო, რაიონი, ზონა, განლაგება, გეოგრაფიული კოორდინატი, გეოგრაფიული კომპონენტი, ლანდშაფტი, რუკა და ა.შ.**) რომლებიც გამოიყენებიან გეოგრაფიის ყველა მიმართულების მიერ.

გეოგრაფიაში ასევე გვხვდება ზოგადმეცნიერული ტერმინები (სტრუქტურა, ზემოქმედება, დინამიკა, განლაგება, ევოლუცია და ა.შ.).

ძირითადი გეოგრაფიული ტერმინებიდან აღსანიშნავია:
- **ტერიტორია** - საზღვრებიანი სივრცე.
- **არეალი** - ტერიტორია, რომლის ფარგლებშიც ფორმირდება და ვრცელდება მსგავსი გეოგრაფიული ობიექტები, მოვლენები და პროცესები.
- **მდებარეობა** - გეოგრაფიული ობიექტის განლაგება დედამიწის ზედაპირის ან სხვა ობიექტების მიმართ. განარჩევენ მიკრო (ლოკალურ), მეზო (რეგიონის/ქვეყნის ფარგლებში), მაკრო (დედამიწის ზედაპირის ან გეოგრაფიული გარსის მიმართ) მდებარეობებს.
- **გარემო** - ბუნებრივი პირობების ერთობლიობა სადაც ჩამოყალიბდა და ვითარდება ბუნებრივი და საზოგადოებრივი მოვლენები და პროცესები.
- **რაიონი** - მსგავსი მახასიათებლების მქონე ვრცელი და ერთიანი სივრცე.
- **ზონა** - მსგავსი კანონზომიერებების მქონე ერთგვაროვანი ტერიტორია.
- **განლაგება** - გეოგრაფიული ობიექტების სივრცითი ურთიერთდამოკიდებულება.
- **გეოგრაფიული კოორდინატი** - გეოგრაფიული ობიექტის ადგილმდებარეობის მახასიათებელი დედამიწის ზედაპირზე.
- **გეოგრაფიული კომპონენტი** - გეოგრაფიული გარსის ან გარემოს ნაწილები.
- **ლანდშაფტი** - ბუნებრივი პოტენციალის ან სამეურნეო გამოყენების და ერთგვაროვანი ბუნებრივი პირობების მქონე ტერიტორია.
- **რუკა - გეოგრაფიის ვიზუალური ენა** - რუკა შეუცვლელია გეოგრაფიის სწავლებისას. რუკის კითხვის ცოდნაში იგულისხმება რუკიდან გეოგრაფიული ინფორმაციის მიღების და ანალიზის უნარ-ჩვევები. რუკა შეუცვლელია გეოგრაფიის სწავლებისას, მოგზაურთათვის, სამხედროთათვის, სოფლის მეურნეობაში, მეზღვაურთათვის, ტარნსპორტით სარგებლობისას და სხვ. მას განსაკუთრებით დიდი მნიშვნელობა აქვს სამხედრო საქმეში.

***
## 4.3 - გეოგრაფიული კვლევის მეთოდები - pp. 50-54
გეოგრაფიული კვლევის მეთოდები ორ ჯგუფად ერთიანდება:
- **ტრადიციული** - საველე-საექსპედიციო, სტატისტიკური, სტაციონალური და კარტოგრაფიული მეთოდები.
- **თანდამედროვე** - დისტანციური მეთოდები და გეოინფორმაციული კვლევა.

**სტაციონალური მეთოდი** - იგულისხმება კვლევითი მიდგომა, სადაც მონაცემების შეგროვება ხდება ფიქსირებული, მუდმივი წერტილებიდან - სადგურებიდან. ეს მეთოდი გავრცელებულია მეტეოროლოგიასა და ჰიდროლოგიაში. ამ მეთოდეში მონაცემთა შეგროვების ადგილი არის მუდმივი ცვლადი, რაც მკვლევარებს საშუალებას აძლევს გამოკვეთონ უშუალოდ გარემოში მომხდარი ცვლილებები (დროზე და არა მდებარეობაზე დაფუძვნებული ცვლილებები).

**კარტოგრაფიული მეთოდი** - უმთავრესი, უნივერსალური და ტრადიციული მეთოდი. "გეოგრაფი იწყება და მთავრდება რუკით" გამოთქმა სრულიად ასახავს ამ მეთოდის მნიშვნელობას. რუკა გეოგრაფიულ გამოკვლევებში გამოიყენება ნებისმიერ დონეზე და ეტაპზე, ხოლო კარტოგრაფიის შესაძლებლობები განსაკუთრებით გაიზარდა კომპიუტერული და გის-ტექნოლოგიების მეშვეობით.

**დისტანციური მეთოდი** - გეოინფორმაციული ტექნოლოგიების გამოყენებით იზრდება დისტანციური (აერო და კოსმოსური) ინფორმაციის მოპოვების და დამუშავების მაშტაბები. ამ მეთოდებით მოპოვებული ინფორმაცია განთავსებულია ინტერნეტში და ხშირად გამოიყენება გეოგრაფების მიერ. 

**სტატისტიკური და სოციოლოგიური მეთოდები** - ისინი ხშირად გამოიყენებიან საზოგადოებრივ გეოგრაფიაში. მათი ეფექტურობა მატულობს გეოინფორმაციული ტექნოლოგიებით დამუშავების შემთხვევაში.

**შედარებითი ანალიზის მეთოდი** - შედარება მსგავსი და ერთგვაროვანი გეოგრაფიული მახასიათებლებელების დადგენის საუკეთესო საშუალებაა. შედარების დროს მნიშვნელოვანია გეოგრაფიული ობიექტების კლასიფიკაცია და ეტალონური ერთეულების გამოვლენა ზოგადი მახასიათებლების მიხედვით.

**მათემატიკური მეთოდი** - განეკუთვნება ზოგადგეოგრაფიულთა კატეგორიას, რადგან გამოიყენება ნებისმიერი მიმართულების მიერ და კვლევის ყოველ ეტაპზე. განსაკუთრებულია მისი ეფექტურობა გეოგრაფიულ მოდელირებაში. ამ მეთოდის გარეშე წამროუდგენელია გეოგრაფიული პროგნოზირება.

**გეოგრაფიული მოდელირების მეთოდი** - მისი თვალსაჩინო მაგალითია რუკა. ძირითადად იქმნება გრაფიკული და მათემატიკური მოდელები. 

**კოსმოსური და აეროფოტოსურათების დეშიფრირების მეთოდები** - გამოიყენება გეოგრაფიული გარსის ან მისი ცალკეული მახასიათებლების თანამედროვე მდგომარეობის დადგენის მიზნით, კოსმოსური ან აეროფოტოსურათების ანალიზის მეშვეობით. 

**გეოგრაფიული დარიანობის მეთოდი** - დარიანობისას განისაზღვრება და გამოიყოფა ერთგვაროვანი ტერიტორიები, სადაც გეოგრაფიული ობიექტები, მოვლენები და პროცესები ხასიათდება მსგავსი თვისებებით.  

**გის-ანალიზის მეთოდი** - უკავშირდება გეოგრაფიაში კომპიუტერული ტექნოლოგიების გამოყენებას და მისი მეშვეობით გეოინფორმაციული მონაცემთა ბაზების შექმნას. სათავეს XX საუკუნის 70-იანი წლებიდან იღებს. ამჟამად გის-ანალიზის მეთოდი აქტიურად გამოიყენება გეოგრაფიის ყველა მიმართულებით.

გეოგრაფიაში აქტიურად გამოიყენება სხვა მეცნიერებების (ფიზიკა, ქიმიის, სტატისტიკის, ეკონომიკის, სოცოლოგიის და სხვ.) ცალკეული მეთოდებიც.

თითქმის ყველა გეოგრაფიული კვლევის (გარდა თეორიულისა) საბოლოო პროდუქტი რუკაა.

***
## 4.5 - გეოგრაფიული პროგნოზირება - pp. 59-61
გეოგრაფიული მოვლენების და პროცესების ანალიზი და სინთეზი გეოგრაფიული პროგნოზირების საშუალებას იძლევა, რაც დარგის გამოყენებითი დანიშნულების ერთ-ერთი ყველზე მნიშვნელოვანი მახასიათებელია. პროგნოზირება განსაკუთრებით მნიშვნელოვანია ისეთ სფეროებში როგორციაა, ბუნებრივი გარემოს მდგომარეობა, ბუნებრივი რესურსების გამოყენება, მოსახლეობის დინამიკა, რეგიონის საწარმო-ეკონმიკური პოტენციალი.

პროგნოზირებას დიდი მნიშვნელობა გააჩნია მდგრადი განვითარების ჩრილში და მასთანდ დაკვაშირებულ პრობლემებში. მათ შორისაა გლობალური დათბობა, მსოფლიო ოკეანის დონის ზრდა, გაუდაბნოება და გაუდაბურება, წყლის რესურსების გამოყენება, გეოპოლიტიკური პროცესები და ა.შ. 

გეოგრაფიული პროგნოზები ერთმანეთისგან ხანგრძლივობით განსხვავდებიან. პროგნოზი შეიძლება იყოს 1 წლამდე, 3 წლამდე, 5-10 წლამდე, 10-15 წლამდე და ხანგრძლივვადიანი. ამჟამად განსაკუთრებით პოპულარულია საუბარი გლობალურ პროგნოზებზე.

გეოგრაფიული პროგნოზირება კომპლექსური საქმიანობაა. იგი საჭიროებს გეოგრაფიული გარსის კომპონენტთშორისი ურთიერთკავშირების კომპლექსურ ანალიზს. 

მსოფლიოში განსაკუთრებით პოპულარულია კლიმატური, ჰიდროლოგიური, ბიოგეოგრაფიული, დემოგრაფიული, სოციალურ-ეკონომიკური და სხვ. გლობალური პროგნოზები. ჩვენი რეგიონისთვის განსაკუთრებით მნიშვნელოვანია პროფ. ნ. ბერუჩაშვილის კავკასიასთან დაკავშირებული პროგნოზები და პროცესების გეოგრაფიული სცენარები. 
***
## 5.3 - გეოგრაფიული კანონზომიერებები
### ზონალობის და აზონალობის - pp. 119-122
ზონალობის და აზონალობის კანონზომიერება ერთ-ერთი ფუნდამენტურია გეოგრაფიაში.

გეოგრაფიულ გარსში სითბოსა და ტენის, ცოცხალი სამყაროსა და ლანდშაფტების, ადამიანის სამეურნეო აქტივობის განაწილება წარმოდგენილია ბუნებრივი მოვლენებისა და პროცესების, ბუნებრივი ზონების გენადური (ზონალური) და სუბგენადური (აზონალური და ვერტიკალური) განაწილების სახით.

ზონალობა გეოგრაფიულ გარსში წარმოდგენილია ობიექტების, მოვლენებისა და პროცესების კანონზომიერი განაწილების სახით ეკვატორიდან პოლუსებისკენ. ზონალობის განმსაზღვრელი ფაქტორებიდან ძირითადია მზის ენერგიის და ატმოსფეროს ნალექების განაწილება, რომელიც უამრავ ფაქტორს უკავშირდება. ხმელეთზე გამოიყოფა 6 გეოგრაფიული სარტყელი და 14 ბუნებრივი ზონა, რომელთაგან 5 გარდამავალი სახისაა.

მსოფლიო ოკეანეში განედების წყლის ტემპერატურისა და სინათლის შეღწევადობის მიხედვით, კარგადაა გამოხატული ზონალური თავისებურებანი. ეს განსაკუთრებით შესამჩნევია შელფურ ზონასა და წყლის ზედა - 100 მეტრიან ფენაში (სადაც დიდი რაოდენობის სითბო და სინათლეა).

მსოფლიო ოკეანეში რამდენიმე განსხვავებული ზონა გამოიყოფა:
- **ჩრდილოეთის ყინულოვანი ზღვების ზონა** - ჩ.გ. 70<sup>o</sup>-იდან ჩრდილოეთით. ხასიათდება ცივი ტემპერატურებით. 
- **ჩრდილოეთის ზომიერი ზონა** - ჩ.გ. 50<sup>o</sup>-70<sup>o</sup> შორის. ხასიათდება დაბალი ტემპერატურით.
- **ჩრდილოეთის პასატური დინებების ზონა** - ჩ.გ. 5<sup>o</sup>-50<sup>o</sup> შორის. ხასიათდება დადებითი ტემპერატურებით.
- **მარჯნის ზღვების ზონა** - ჩ.გ. და ს.გ. 5<sup>o</sup> შორის. ხასიათდება წყლის მაღალი ტემპერატურით.
ანალოგიური განლაგების და მახასიათებლების მქონეა სამხრეთ ნახევარსფეროში წარმოდგენილი ზღვებიც.

გეოგრაფიული გარსისთვის დამახასიათებელია აზონალური მოვლენებიც.
### ერთიანობის - p. 122
გეოგრაფიული გარსის ერთერთი უმნიშვნელოვანესი კანონზომიერება მისი ერთიანობაა. ბუნებრივი კომპონენტების ურთიერთდამოკიდებულება გეოგრაფიული გარსის ერთიანობას განაპირობებს. ბუნებრივ კომპონენტებზე ზემოქმედების ან მათი ცვლილებების განხილვისას საჭიროა ვიცოდეთ მისი მნიშვნელობა ერთიან სისტემაში.

ადამიანის სამეურნეო საქმიანობის შედეგები თვალსაჩინოდ აისახება როგორც ბუნების ცალკეულ კომპონენტებზე, ისე გეოგრაფიული გარსის მთლიანობაზე, რაც საბოლოო ჯამში მის ტრანსფორმაციას განაპირობებს.
### რიტმულობის - p. 125
რიტმულობის კანონზომიერება გეოგრაფიული მოვლენებისა და პროცესების განმეორადობას უკავშირდება. 

აღსანიშნავია შემდეგი რიტმები:
- **დღეღამური** - უკავშირდება დედამიწის მოძრაობას წარმოსახვითი ღერძის გარშემო, რაც განაპირობებს მცენარეთა და ცხოველთა აქტივობას, საზოგადოების საქმიანობას, ტემპერატურის ცვალებადობას და სხვ.
- **სეზონური** - უკავშირდება დედამიწის მოძრაობას მზის გარშემო, რაც განაპირობებს ცხოველთა მიგრაციას, ჰიდროლოგიური რეჟიმის ცვალებადობას, ადამიანის სამეურნეო საქმიანობის არაერთ ფორმას.
- **წლიური** - ძირითადად 11 წლიანი ციკლების სახითაა ცნობილი, რაც მზის აქტივობის განმეორადობას უკავშირდება. იგი ზოგიერთი სახეობის ცხოველისა და მცენარის ცხოველმყოფელობაში აისახება.
- **ზესაუკუნეობრივი** - 1800-2000 წლიანი რიტმულობა რომელიც განაპირობებს გლობალურ კლიმატურ ცვალებადობას და მყინვარების დინამიკას. 

***
## 6.1 - გლობალური პრობლემები და გეოგრაფია

***
### ბუნებრივი რესურსების გამოყენებასთან დაკავშირებული პრობლემები - pp. 143-148
შუა საუკუნეებში ადამიანი გამოიყენებდა 19 ქიმიურ ელემენტს. XIX საუკუნეში 50-ს. XX საუკუნეში - დედამიწაზე და პერიოდულ სისტემაში არსებულ ყველა ელემენტს. ისტორიულად ადამიანი რესურსებს მოიპოვებდა ძირითადად **3 უმთავრესი პროდუქტის - სურსათის, ნედლეულის და ენერგიის** მისაღებად.

საზოგადოების განვითარებასთან ერთაც იცვლებოდა რესურსების გამოყენების **მაშტაბები** და **ფორმებიც**. შუა საუკუნეებში ენერგიის ძირითადი წყარო იყო **შეშა**. XIX საუკუნეში ძირითად სათბობ-ენერგეტიკულ რესურსად **ქვანახშირი** ითვლებოდა. ხოლო XX საუკუნეში - **ნავთობი, ბუნებრივი აირი და ელექტროენერგია**. დროთა განმავლობაში ასევე იზრდებოდა თითოეული ბუნებრივი რესურსის გამოყენების გზების მრავალფეროვნებაც.

ბუნებრივი რესურსების (განსაკუთრებით **ტყის, წყლის და მიწის**) უხვ გამოყენებას ყოველთვის სდევდა ეკოლოგიური პრობლემები. 

**ტყის რესურსების** გამოყენება ათასწლეულებს ითვლის. კაცობრიობის არსებობის მანძილძე ტყით დაფარული ტერიტორიები **2-ჯერ შემცირდა** (ამჟამად 40 ლმნ კმ<sup>2</sup>). განადგურდა გარეული ცხოველების თავმოყრისა და მიგრაციის არეალები. ტყის რესურსებზე დღესაც უხვი მოთხოვნაა რის გამო, მას ხშირად **"მწვანე ოქროდ"** მოიხსენიებენ. ტყეების ეკოლოგიური მნიშვნელობა განუზომელია - ტყეებს უდიდესი გარემოსდაცვითი და გარემოსამღდგენი ფუნქცია გააჩნიათ. ტყეები რეკრეაციული მეურნეობის განვითარების ერთერთი ძირითადი რესურსიცაა. ტყის რესურსების ექსპლოატაციამ არნახული მაშტაბები მიიღო ტენიანი **ტროპიკული** და ზომიერი სარტყლის **წიწვოვანი** ტყეების გავრცელების არეალებში. ყოველწლიურად იჩეხება ათასობით ჰექტარი ტყე. XXI საუკუნის შუა ხანებისთვის მოსალოდნელია ამჟამად არსებული ტყიანი ტერიტორიების **განახევრება**.

**წყლის რესურსების** არარაციონალურ გამოყენებას მტკნარი წყლის მოცულობის შემცირება, წყლის ხარისხისა და ქიმიური შედგენილობის ცვლა მოჰყვება. საზოგადოებისთვის განსაკუთრებით ფასეული მტკნარი წყლის რესურსები, რომლის ხვედრითი წილი ჰიდროსფეროში 0.4%-ს არ აღემატება. მსოფლიოში მტკნარი წყლის მოხმარების მაჩვენებელი ყოველწლიურად იზრდება. განსაკუთრებით სწრაფად მატულობს მისი მოხმარების მაშტაბები მრეწველობასა და სოფლის მეურნეობაში, საიდანაც იგი ძირითადად **დაბინძურებული სახით უბრუნდება გარემოს**. მტკნარი წყლის ხარისხის შენარჩუნება მსოფლიოს ერთერთი უდიდესი პრობლემაა.

**მიწის რესურსები** მსოფლიოში 130 მლნ კმ<sup>2</sup>-ს აღწევს, რაც ხმელეთის 87%-ია. მოსახლეობის ზრდასთან ერთად მცირდება მიწის რესურსების და სახნავი ტერიტორიების ხვედრითი წილი. მიწის რესურსების ათვისების მასშტაბები პირდაპირ კავშირშია ქვეყნის მოსახლეობის რაოდენობასთან, განვითარების დონესთან და ბუნებრივ პირობებთანაც. განვითარებად ქვეყნებში კვების პროდუქტების წარმოების ზრდა მეურნეობის **ექსტენსიით**, ანუ სასოფლო-სამეურნეო მიწების გაფართოებით მიიღწევა. მაგრამ მათი საჰექტარო მოსავლიანობა 4-5-ჯერ ჩარმორჩება გავითარებული სამყაროს მაჩვენებელს, რაც იწვევს დამშეული მოსახლეობს რაოდენობის ზრდას.

**მინერალური რესურსების** მოპოვებაც სწრაფი ტემპებით მიმდინარეობს. მარტო გასული საუკუნის მანძილზე მსოფლიოში მოპოვებულ და გადამუშავებულ იქნა 200 მლრდ ტონამდე მინერალური ნედლეული. აღასნიშნავია რომ სწორედ მინერალური რესურსების მოპოვება-გამოყენებას უკავშირდება გარემოს დაბინძურება, ოკეანეების გაჭუჭყიანება, გლობალური დათბობა და ა.შ. 

ზემოთხსენებული ფქტორების გამო ბუნებრივი გარემოს თანამედროვე მდგომარეობა შეფასდა როგორც კრიზისული და საგანგაშო. 
***
### მთები და მასთან დაკავშირებული პრობლემები - pp. 166-172
განვითარებად ქვეყნებში მთები გამოირჩევიან ეკონომიკური განვითარების ჩამორჩენილობით, სოციალური დაძაბულობით და მიგრაციის მაღალი მაჩვენებლით. განვითარებულ ქვეყნებში საპირისპირო ვითარებაა, სადაც მთიანი რეგიონები ყალიბდებიან ტურისტულ ცენტრებად და გამოირჩევიან ცხოვრების მაღალი დონით. მთები ითვლებიან წყლის და ჰიდროენერგეტიკული რესურსების სათავედ.

მთებს უკავიათ ხმელეთის 1/4. მათი ძირითადი ნაწილი **ექსტრემალური გარემო პირობებით** ხასიათდება, რის გამოც რთულდება მათი გამოყენება საცხოვრებლად და მეურნეობისთვის.

მთებს უძველესი დროიდან ითვისებდნენ **თავდაცვისთვის**. მაგალითად **ალპების** მთათაშორისო ხეობები უფრო მჭიდროდ იყო დასახლებული ვიდრე მიმდებარე ვაკეები და გორაკ-ბორცვები.

ამჟამად მთიან ტერიტორიებზე 700 მლნ-მდე ადამიანი ცხოვრობს. იზრდება მთებისადმი ინტერესი. მათ ითვისებენ მთელს მსოფლიოში - აქ შენდება წყალსაცავები, მოიპოვება წიაღისეული, ვითარდება ლოგისტიკა და ტურიზმი. ისინი ასევე გამოირჩევიან **რეკრეაციული რესურსით**.

მთები ხასიათდება **არამდგრადი** ბუნებრივი გარემოთი. აქ მყისიერად ფიქსირდება გარემოში მიმდინარე პროცესები, რაც კლიმატის გლობალური ცვლილების საუკეთესო ინდიკატორად ითვლება.

მათ ასევე ახასიათებთ **მაღალი რისკები**, რაც გამოიხატება მიწისძვრებით, მეწყრებით, ზვავებით, ვულკანებით და ა.შ. ამ რისკების კატალიზატორად გამოდის ადამიანი და მის მიერ მთებში წიაღისეულის ზრდადი მოპოვება.

ცვალებადი გლობალური კლიმატური პირობების ჭრილში მთების ბუნებრივი მრავალფეროვნების შენარჩუნება კაცობრიობის ერთერთი უმნიშვნელოვნესი **გლობალური პრობლემაა**.

მთები მსოფლიოში ბიოლოგიური და ლანდშაფტური მრავალფეროვნებით, ბუნებრივი სრულყოფილებით და უნიკალურობით გამოირჩევა. ისინი წარმოადგენენ **ენდემებისა და რელიქტების** შეკრების ადგილს. მათი დიდი ნაწილი **"წითელ წიგნში"** აღნუსხულია, როგორც გადაშენების პირას მყოფი. მთიანი ბიომრავალფეროვნების შენარჩუნებაც მსოფლიოს მნიშვნელოვანი საზრუნავია.

უკანასკნელი ნახევარი საუკუნის მანძილზე შემცირდა მთების **ტყიანობის მაჩვენებელი**. ასევე მცირდება **წყლის რესურსების** ოდენობა.

ამგვარად მთიანი ტერიტორიების ათვისება **მდგრადი განვითარების** პრინციპების გათვალისწინებით უნდა განხორციელდეს.
***
### დემოგრაფიული პრობლემების გეოგრაფიული თავისებურებანი - pp. 173-177
მსოფლიოს მოსახლებოა წელიწადში **80 მილ-მდე ადამიანით მატულობს**. მაგრამ იგი დედამიწაზე ყველგან ერთნაირად არ მატულობს. მისი მაქსიმალური მაჩვენებელით ინდოეთი გამოირჩევა - მისი მოსახლეობა ყოველწლიურად **16 მლნ** ადამიანით იზრდება. ჩინეთი ამ მაჩვენებლით ჩამორჩება ინდოეთს. ვარაუდობენ რომ ინდოეთში XXI საუკუნის შუა ხანებისთვის **1.5 მილიარდი** ადამიანი იცხოვრებს. არიან ქვეყენბი (მაგ. ბანგლადეში) სადაც მოსახლეობის ყოველწლიური მატება შეადგენს **4.6 მლნ კაცს**, ანუ იმდენს, რამდენი მცხოვრებიცაა საქართველოში.

მსოფლიოს 20-მდე ქვეყანაში მოსახლეობა კლებულობს. მაგალითად: საბჭოთა კავშირის დაშლის შემდეგ მოსახლეობის რაოდენობა უკრაინაში შემცირდა 4 მილიონით, რუსეთში 2 მილიონით, საქართველოში 700,000-ით.

სიკვილიანობის და შობადობის დონე დამოკიდებულია არაერთ გეოგრაფიულ თუ სოციალურ-ეკონომიკურ ფაქტორზე. მაგალითად:
- **მოსახლეობის ასაკობრივი სტრუქტურის თავისებურებანი** (15-დან 49 წლამდე ასაკის ქალთა მაღალი ხვედრითი წილი განსაზღვრავს შობადობის მაღალ მაჩვენებელს)
- **საკვები და ყოფა-ცხოვრების პირობები** (გარემო პირობების სიჯანსაღე)
- **სამედიცინო მომსახურების დონე**
- **ეკონომიკური პირობები** - განვითარებად ქვეყნებში ცდილობენ მეტი ბავშვი იქონიონ.
- **სოციალური და რელიგიური ფაქტორები** - რელიგია მოუწოდებს მრავალშვილიანობას და ზღუდავს ქალის უფლებებს.

მოსახლეობის საშუალო ასკაები: იყო 35-40. ახლა 69 და 65. იაპონიაში 16-ით და 13-ით მეტი. ევროპაში 80-83. კაცისთვის 75-78.

175 მილიონი მიგრანტი დედამიწის მაშტაბით.

ქართველი ლტოლვილები აფხაზეთიდან.
***
## 6.2 - გეოგრაფიული გარემო და მეურნეობა - pp. 184-189
გეოგრაფიის უამრავი ნაშრომი ეძღვნება რელიეფის, ჰავის, წყლის, ნიადაგების, მცენარეულობისა და ლანშაფტის სამეურნეო მნიშვნელობას.

განარჩევენ ტერიტორიული ათვისების 2 ფორმას - **პირველადს და მეორადს**.

პირველადი არის ის რესურსები რომელიც აუცილებელია საზოგადოების ყოფა-ცხოვრებისთვის. ექსტენსიური მეურნეობის განვითარების შედეგად ამოიჩეხა მსოფლიოს ტყეების ნახევარი და გადაშენდა ფლორის და ფაუნის უამრავი წარმომადგენელი.

საზოგადოების განვითარებასთან ერთად იზრდება ბუნების გამოყენების მაშტაბები და ფორმები. თავიდან ენერგიის ძირითად წყაროს **შეშა** წარმოადგენდა. მაგრამ XIX საუკუნიდან წირითად სითბო-ენერგეტიკულ რესურსად **ქვანახშირი** ითვლება. მოგვიანებით, XX საუკუნეში ჯერ **ნავთობმა**, შემდგომ კი **ბუნებრივმა აირმა და ელექტროენერგიამ** შეცვალა. ტყის რესურსებს თავიდან იყენებდნენ შეშისთვის და გემთმშენებლობაში, შემდგომ დაიწყეს ქაღალდის დამზადებე და მოგვიანებით ბოჭკოსა და სპირტის მისაღებად. კიდევ ქიმიაში. თევზების დაჭერაც ნელნელა შუა ზღვებში გადავიდა.

ტყეების ჩეხვა განსაკუთრებით ცუდია მთან რეგიონებში. 
***
## 7.1 - საქართველოს გეოგრაფიის აქტუალური საკითხები - pp. 198-205
საჭიროა საქართველოში გეოგრაფიის სკოლის განვითარება.

უნდა გამახვილდეს ყურადღება მთიანი ტერიტორიების პრობლემატიკაზე. ქართული გეოგრაფიის სკოლას გამოაკლდა რამდენიმე გამოჩენილი მეცნიერი.

საჭიროა საერთაშორისო ურთიერთობების განვითარება.

ნებისმიერი ბუნებათსარგებლობითი ხასიათის პროექტი საჭიროებს გეოგრაფიულ ექსპერტიზას მათი ანალიზისთვის. რაციონალურად გამოყენებას.

საჭიროა ერთიანი გეოგრაფიული კვლევები.

დაცული ტერიტორიები მთიან რეგიონებში. წინააღმდეგობაშია ადგილობრივი მოსახლეობის სოციალურ-ეკონომიკურ ინტერესებთან. აქ გადამწყვეტი სიტყვა გეოგრაფებს ეკუთვნით.

მნიშვნელოვანია ლანდშაფტური დაგეგმარება.

ზოგჯერ უკვე საჭიროა **ეკოადიტი**.

გვინდა სამეცნიერო ტურიზმიც.

გლობალური დათბობა.

საჭიროა სამხედორ გეოგრაფიის განვითარებაც.

კულტურული და ბუნებრივი ობიექტების შენარჩუნების პრობლემა.
***
## 7.2 - გეოგრაფიის ასპარეზი - pp. 205-207
გეოგრაფია თავისი არსით გამოყენებითი მეცნიერებაა - იგი მუდამ ასრულებდა საზოგადოების და სახელმწიფოს მოთხოვნებს. ქვეყნათმცოდნეობითი პროფილის **გეოგრაფიული გამოკვლევები და ინფორმაცია** აქტუალურია და აუცილებელია ამჟამადაც.

გეოგრაფიის არაერთი მიმართულება ასრულებს მნიშვნელოვან როლს **სამეურნეო საქმიანობის ოპტიმიზაციაში**. ერთიანი გეოგრაფიის მიმდევრები აქტიურად მონაწილეობენ სამხედრო, სამედიცინო, ლანდშაფტური დაგეგმარების, კლიმატოლოგიის, რეკრეაციული მეურნეობის, ჰიდროგეოგრაფიის და ა.შ. პრობლემების გადაწყვეტაში.

განსაკუთრებით მნიშვნელოვანია გეოგრაფიის როლი **ეკოლოგიური პრობლემატიკის** წარმოჩენის, ანალიზისა და გადაწყვეტის საქმეში. საზოგადოებისა და ბუნების ურთიერთდამოკიდებულების კვლევა გეოგრაფიაში აქტიურად XX საუკუნეში დაიწყო. თანამედროვე მსოფლიოში გეოგრაფია მიუძღვის გლობალური დათბობის, ატმოსფეროს დაბინძურების, წყლის რესურსების გამოყენების, გაუდაბურება-გაუდაბნოების, ბიომრავალფეროვნების შენარჩუნების და ა.შ. პრობლემატიკის წარმოჩენას.

თანამედროვე ეკოლოგიური პრობლემატიკის გამო მიმდინარეობს დისკუსია **გეოგრაფიის ეკოლოგიზაციაზე** და ასევე ეკოლოგიის გეოგრაფიზაციაზეც. საუბარია მათი მაშტაბების გაზრდაზეც.

მნიშვნელოვანია გეოგრაფიის როლი **გეოდინამიური პროცესების** შესწავლასა და პროგნოზირებაში.

გეოგრაფიული მიდგომისა და ინფორმაციის მნიშვნელობა დიდია ისტორიისთვის, არქეოლოგიისთვის, მედიცინისთვის, რეკრეაციისთვის, მრეწველობისთვის, ლოგისტიკა-ტრანსპორტირებისთვის, სოფლის მეურნეობისთვის, ტურიზმისთვის, გეოპოლიტიკისთვის და სხვ.