>ავტორი პირადად ემზადება ამ დოკუმენტით ფინალური გამოცდისთვის და **არ არის პასუხისმგებელი უზუსტობებზე ან გამოტოვებულ საკითხებზე!**
>
>შესწორებების ან დამატებების შეტანის სურვილის შემთხვევაში გამოაგზავნეთ Pull Request-ი ან პირდაპირ და-fork-ეთ [ეს](https://github.com/LukaRekhviashvili/tsu-exams) რეპოზიტორი.

# ორეტაპიანი მეთოდი (par. 9)
წ.პ.ა.-ში სადაც ყველა შეზღუდვა $\leq$ ტიპისაა და მარჯვენა მხარეში არაუარყოფითი რიცხვებია, დამატებითი ცვლადები გვაძლევენ ავაგოთ საწყისი დასაშვები საბაზისო ამონახსნი. ისმის კითხვა თუ როგორ ვიპოვოთ საწყისი დასაშვები საბაზისო ამონახსნი როცა შეზღუდვები $=$ ან $\geq$ ტიპისაა. ამ პრობლემის გადაჭრაც სიმპლექს მეთოდის ძირითადი პროცედურითაა შესაძლებელი.

ამისთვის შეგვიძლია გამოვიყენოთ **ხელოვნური ცვლადების** იდეა, რაც გულისხმობს არაუარყოფითი ცვლადების შემოტანას იმ შეზღუდვების მარცხენა მხარეში რომლებიც არ შეიცავენ "ცხად" საწყის საბაზისო ცვლადებს. რადგან ამ ხელოვნურ ცვლადებს არ აქვთ კავშირი საწყის ამოცანასთან, ოპტიმალურ ამონახსნში (თუ ის არსებობს) ისინი ქრებიან. ასეთ მიდგომას **ორეტაპიანი ანუ ხელოვნურ ცვლადთა მეთოდი** ჰქვია.

ვთქვათ, ამოცანა ჩაწერილია სტანდარტული სახით: შეზღუდვების აქვთ $Ax = b$ სახე (ზოგიერთი ტოლობის გამრავლება შეიძლება მოგვიწიოს $-1$-ზე, რომ მივიღოთ $b\geq0$ პირობა. შემოგვაქვს ხელოვნური ცვლადები $y_1,\dots,y_m$ და ვუმატებთ $y_i,$  $i=1, \dots,m$  ცვლადს $i$-ურ ტოლობას.

პირველ ეტაპზე ვახდენთ ხელოვნურ ცვლადთა ჯამის მინიმიზაციას, ანუ ვპოულობთ $\xi=\sum_{i=1}^my_i \rightarrow min$ სიმპლექს მეთოდით. შეიძლება მივიღოთ შემდეგი შედეგები: 
1. $\xi$ ფუნქციის მინიმუმი 0-ის ტოლია, ესეიგი ყველა $y_i$ ამოვარდნილია ბაზისიდან. ანუ ჩვენ მივიღეთ დასაშვები საბაზისო ამონახსნი საწყისი ამოცანისთვის.
2. $\xi$ ფუნქციის მინიმუმი დადებითი რიცხვია. ანუ საწყის ამოცანას არ აქვს დასაშვები საბაზისო ამონახსნი.
3. $\xi$ ფუნქციის მინიმუმი 0-ის ტოლია, მაგრამ ზოგიერთი ხელოვნური ცვლადი ბაზისში დარჩა ნულოვან დონეზე. 

შესაბამისად:
1. შემთხვევაში, ვყრით ხელოვნური ცვლადების სვეტებს და ვაგრძელებთ სიმპლექს მეთოდით გამოთვლებს საწყისი მიზნის ფუნქციისთვის.
2. შემთხვევაში, გამოთვლები მთავრდება.
3. შემთხვევაში, მეორე ეტაპზე გამოთვლები ისე უნდა ვაწარმოოთ, რომ ნულოვანი საბაზისო ხელოვნური ცვლადის მნიშვნელობა არ გახდეს დადებითი. 
# სატრანსპორტო ამოცანა (par. 12)
### სიტყვიერი ფორმულირება
სატრანსპორტო მოდელები გამოიყენებიან ერთგვაროვანი პროდუქციის **წარმოების პუნქტებიდან მომხმარებელთან** გადაზიდვის ეკონომიური გეგმების შესადგენად. უფრო კონკრეტულად **გადასაზიდი ტვირთის მოცულობის დასადგენად** და ამავდროულად **დანახარჯების შესამცირებლად**. იგულისხმება რომ გადაზიდვის ხარჯი პირდაპირპროპორციულია გადასაზიდი ტვირთის მოცულობისა.

როცა წარმოების ჯამური მოცულობა ემთხვევა მოთხოვნის ჯამურ მოცულობას, სატრანსპორტო ამოცანას **ბალანსირებულს** უწოდებენ, წინააღმდეგ შემთხვევაში - **არაბალანსირებულს**. თუმცა ფიქტიური მწარმოებლის/მოხმარებლის შემოტანით შესაძლებელია არაბალანსირებული მოდელის ბალანსირებულზე დაყვანა (ეს საჭიროა ამოხსნის ალგორითმისთვის).

### მათემატიკური მოდელი
გვაქვს:

$m$ := წარმოების პუნქტების რაოდენობა. 

$n$ := მოხმარების პუნქტების რაოდენობა.

$a_i$ := $i$-ურ პუნქტში წარმოებული პროდუქციის რაოდენობა.

$b_j$ := $j$-ურ პუნქტში მოთხოვნილი პროდუქციის რაოდენობა.

$c_{ij}$ := $i$-ური მწარმოებლიდან $j$-ურ მომხმარებელთან ერთეულის გადაზიდვის ხარჯი.

$x_{ij}$ := $i$-ური მწარმოებლიდან $j$-ურ მომხმარებელთან გადასაზიდი პროდუქცია.

ვიპოვოთ: $z = \sum_{i=1}^m\sum_{j=1}^nc_{ij}x_{ij} \rightarrow min$

შეზღუდვებით:

$\sum_{j=1}^{n} x_{ij} = a_{i}, \quad i=1, \dots, m,$ (მთელი მარაგის გამოზიდვა)

$\sum_{i=1}^{m} x_{ij} = b_{j}, \quad j=1, \dots, n,$ (თითოეული მოთხოვნის დაკმაყოფილება)

$x_{ij} \geq 0, \quad i=1, \dots, m, \ j=1, \dots, n$

### ამოხსნის არსებობის დამტკიცება
თუ სატრანსფპორტო მოდელი ბალანსირებულია, მას გააჩნია ამონახსნი. ამის საჩვენებლად საკმარისია ვაჩვენოთ, რომ არსებობს მიღებული ამოცანის 1 მაინც ამონახსნი.

ვთქვათ რომ შემდეგი სიდიდეები დასაშვებ ამონახსნს წარმოადგენენ:

$\sum_{i=1}^{m} a_i = \sum_{j=1}^{n} b_j = M,$

მაშინ $x_{ij} = \frac{a_i b_j}{M}$,  $i=1, \dots, m,$  $j=1, \dots, n$

ვაჩვენოთ რომ ისინი ამოცანის შეზღუდვებს აკმაყოფილებენ:

$\sum_{j=1}^{n} x_{ij} = \sum_{j=1}^{n} \frac{a_i b_j}{M} = \frac{a_i}{M} \sum_{j=1}^{n} b_j = \frac{a_i}{M} M = a_i$

$\sum_{i=1}^{m} x_{ij} = \sum_{i=1}^{m} \frac{a_i b_j}{M} = \frac{b_j}{M} \sum_{i=1}^{m} a_i = \frac{b_j}{M} M = b_j$

ვაჩვენოთ რომ მიზნის ფუნქცია შემოსაზღვრულია:

ავღნიშნოთ $c' = \min c_{ij},\quad c'' = \min c_{ij}$

მაშინ გვაქვს $\sum_{i=1}^{m} \sum_{j=1}^{n} c_{ij} x_{ij} \leq c'' \sum_{i=1}^{m} \sum_{j=1}^{n} x_{ij} = c'' \sum_{i=1}^{m} a_i = c'' M$

და ანალოგიურად მტკიცდება $\sum_{i=1}^{m} \sum_{j=1}^{n} c_{ij} x_{ij} \geq c' M$
# ქსელი (par. 17)
### ცნება
**ქსელი** არის სპეციფიური **გრაფი** სადაც:

$X$ := $x_1,\dots,x_n$ **წვეროების** სიმრავლე.

$A$ := $X$ წვეროების შემაერთებელი $a_1,\dots,a_n$ **წიბოების** სიმრავლე. თუ წიბო ორიენტირებულია მაშინ მას **რკალს** (აღნიშნავენ ისრით) უწოდებენ, ხოლო რკალებისგან შედგენილ ქსელს - ორიენტირებულს.

$q_{ij}$ არაუარყოფითი რიხცვი := $(x_i, x_j)$ **რკალის გამტარუნარიანობა**.

### მაქსიმალური ნაკადის ამოცანის მათემატიკური მოდელი
გვაქვს:

$s$-წყარო, $t$-ჩასადენი := $X$ სიმრავლის წვეროები.

$\xi_{ij}$ არაუარყოფითი რიცხვი := **ნაკადი** $(x_i,x_j)$ რკალზე.

ვიპოვოთ მაქსიმალური ნაკადი: $v=\sum_j\xi_{sj}$

შეზღუდვებით:

$v\geq0$ 

$$
\sum_{i} \xi_{ij} - \sum_{k} \xi_{jk} =
\begin{cases}
-v, & \text{თუ } j = s, \\
0, & \text{თუ } j \neq s, t,\quad\text{(ბალანსის განტოლება)} \\
v, & \text{თუ } j = t.
\end{cases}
$$


$0\leq \xi_{ij} \leq q_{ij}$ ყოველი $i,j$-სთვის. (რკალზე ნაკადის შეზღუდვა გამტარუნარიანობით)

### ჭრილი
ვთქვათ $X_0$ ქსელის $X$ წვეროთა სიმრავლის რაღაც ქვესიმრავლეა, ხოლო $\overline{X}_0$ არის $X_0$ სიმრავლის დამატება. $(X_0,\overline{X}_0)$ ჭრილი ეწოდება ყველა ისეთი $(x_i,x_j)$ რკალების სიმრავლეს, რომელთათვისაც $x_i \in X_0$ და $x_j \in \overline{X}_0.$ ანუ ჭრილი წარმოადგენს წიბოთა სიმრავლეს, რომელთა ამოყრით ქსელი არაბმულად იქცევა (არ იარსებებს $s$-იდან $t$-ში მიმავალი გზა).

$(X_0,\overline{X}_0)$ ჭრილის სიდიდე ვუწოდოთ იმ რკალების გამტარუნარიანობათა ჯამს, რომელთა საწყისი წვერო $X_0$-შია, ხოლო საბოლოო $\overline{X}_0$-ში.

### ფორდ-ფალკერსონის თეორემა
ფორდ-ფალკერსონის თეორემა იძლევა მაქსიმალური ნაკადის პოვნის პირდაპირ მეთოდს. **მაქსიმალური ნაკადი $s$-იდან $t$-ში ტოლია იმ მინიმალური ჭრილის სიდიდისა, რომელიც $s$-ს გამოყოფს $t$-საგან**. ანუ, თუ ვიპოვით ყველა ჭრილს, რომელიც $s$-ს გამოყოფს $t$-საგან და მათ შორის ამოვარჩევთ მინიმალური სიდიდის ჭრილს, მივიღებთ მაქსიმალური ნაკადის სიდიდეს.

# თამაშთა თეორია (par. 18)
### თამაშის თეორიის საგანი
თამაში წარმოადგენს ისეთ პრაქტიკული სიტუაციის მათემატიკურ მოდელს, როდესაც ერთი და იგივე პრობლემის გადაჭრას ცდილობს რამდენიმე მხარე, რომელთა ინტერესები განსხვავებულია, მაგრამ მოსალოდნელი შედეგი დამოკიდებულია თითოეული მხარის გადაწყვეტილებებზე.

თამაშისთვის საჭიროა 3 სახის მონაცემი:
1. **მოთამაშეების** რაოდენობა მეტია ერთზე.
2. თითოეულ მოთამაშეს გააჩნია **სტარტეგიათა** სიმრავლე (სასრული ან უსასრულო).
3. თამაშის შედეგის აღმწერი **"გადახდის" ფუნქციები**, რომლებიც განისაზღვრებიან სტრატეგიების არჩევისას.

### მატრიცული თამაშები ნულოვანი ჯამით
განვიხილოთ 2 პირის თამაში. თუ ერთის მოგება ტოლია მეორის წაგებისა, ასეთ თამაშს უწოდებენ **თამაშს ნულოვანი ჯამით**. სტრატეგიათა ყოველ წყვილს შეესაბამება გადახდის სიდიდე, რომელსაც ერთი მოთამაშე უხდის მეორეს. გადახდის ინფორმაცია მოცემულია 1 მოთამაშისთვის მატრიცის სახით.

$A$ და $B$ მოთამაშის საგადამხდელო მატრიცას $A$ მოთამაშისთვის ექნება შემდეგი სახე:

$$
\begin{aligned}
\ \ \ \ \ B_1\ B_2\dots B_n\ \\ 
A_1\ \ a_{11}\ a_{12}\dots a_{1n}\\ 
A_2\ \ a_{21}\ a_{22}\dots a_{2n}\\ 
\vdots\ \ \dots\ \dots\ \dots\ \dots\\
A_n\ a_{n1}\ a_{n2}\dots a_{nn}\\ 
\end{aligned}
$$

<center>(სტრიქონები A-ს სტრატეგიებია, სვეტები - B-ს)</center>


თუ $A$ მოთამაშე აარჩევს $i$-ურ სტარტეგიას, ხოლო $B$ მოთამაშე აარჩევს $j$-ურ სტარტეგიას, მაშინ $A$ მოთამაშემ უნდა გადაიხადოს $a_{ij},$ ხოლო $B$ მოთამაშემ - $(-a_{ij})$. 

თამაშის **ოპტიმალური ამონახსნის** პოვნა გულისხმობს თითოეული მოთამაშისთვის ერთი ან რამდენიმე სტრატეგიის შერჩევას, რომელთაგან გადახვევა არ გააუმჯობესებს მოგებას. ამონახსნები წარმოიდგინება **ერთი (წმინდა)** ან **რამდენიმე (შერეული)** სტრატეგიის სახით. უკანასკნელისტვის ცნობილი უნდა იყოს შესაბამისი **ალბათობები**.

### თამაშის ზედა და ქვედა ფასი
$\alpha =\underset{i}{max}\ \underset{j}{min}\ a_{ij}$ - $A$-ს გარანტირებული მოგება. თამაშის **ქვედა ფასი (მაქსიმინი)**.

$\beta =\underset{i}{min}\ \underset{j}{max}\ a_{ij}$ - $B$-ს გარანტირებული "მოგება". თამაშის **ზედა ფასი (მინიმაქსი)**.

მტკიცდება რომ $\alpha \leq \beta$ და თამაშის ფასი $\gamma$ აკმაყოფილებს  $\alpha \leq \gamma \leq \beta$ პირობას.

### უნაგირა წერტილი

ისეთ თამაშებს, რომლებშიც $\alpha = \beta$, ეწოდებათ თამაშები **უნაგირა წერტილით**. ასეთი თამაშები იხსნებიან **წმინდა სტრატეგიებში**. მატრიცას შეიძლება ჰქონდეს რამდენიმე უნაგირა წერტილი.  


---
### თამაშის ამოხსნა შერეულ სტრატეგიებში $2 \times 2$ მაგალითზე

შერეულ სტრატეგიებში თამაშის ამონახსნი შეიძლება ვიპოვოთ **წრფივი პროგრამირების** ან **გრაფიკული მეთოდების** გამოყენებით. გრაფიკული მეთოდი გამოიყენებე მაშინ როცა 1 მოთამაშეს მაინც აქვს 2 სტრატეგია. $2 \times 2$ თამაში სასრულ მატრიცულ თამაშებს შორის ყველაზე მერტივია. ვთქვათ მოცემულია $2 \times 2$ მატრიცული თამაში სადაც  $\alpha \neq \beta$:


$$
\begin{aligned}
\ \ \ \ \ B_1\ B_2\\ 
A_1\ \ a_{11}\ a_{12}\\ 
A_2\ \ a_{21}\ a_{22}\\ 
\end{aligned}
$$

უდნა ვიპოვოთ ოპტიმალური შერეული სტრატეგიები $x^*=(x_1;x_2)$ და $y^*=(y_1;y_2)$. იგულისხმება რომ მოთამაშეები იყენებენ სტრატეგიების გარკვეულ შერწყმას.

$A$ მოთამაშე ირჩევს:
- $A_1$ სტრატეგიას $x_1$ ალბათობით.
- $A_2$ სტრატეგიას $x_2=1-x_1$ ალბათობით.

$B$ მოთამაშე ირჩევს:
- $B_1$ სტრატეგიას $y_1$ ალბათობით.
- $B_2$ სტრატეგიას $y_2=1-y_1$ ალბათობით.

$A$ მოთამაშის მოსალოდნელი მოგება $B$ მოთამაშის $j$-ური სტრატეგიის შემთხვევაშია:

$(a_{1j}-a_{2j})x_1+a_{2j},\quad j=1,2$

ცხადია რომ $A$ მოთამაშე ეძებს: $\underset{x1}{max}\ \underset{j}{min}\ \{(a_{1j}-a_{2j})x_1+a_{2j}\},\quad j=1,2$

$2 \times 2$ თამაშის ამოხსნის შეიძლება გრაფიკული მეთოდითაც.

### თამაშის გამარტივება
შერეული სტარტეგიის განსაზღვრა მით უფრო რთულია, რაც უფრო მეტია მატრიცის განზომილება. დიდგანზომილებიანი მატრიცების შემთხვევაში სასურველია ამოვიღოთ **დუბლირებად** ან "**არახელსაყრელი**" სვეტები და სტრიქონები შემდეგი წესებით:
1. თუ მატრიცაში 2 სტრიქონის (სვეტის) შესაბამისი ელემენტები ტოლია, მაშინ მათ შესაბამის სტრატეგიებს ეწოდებათ **დუბლირებადი**.
2. თუ მატრიცის ერთი სტრიქონის (სვეტის) შესაბამისი ელემენტები ნაკლებია (მეტია) ან ტოლი მეორე სტრიქონის (სვეტის) შესაბამის ელემენებზე, მაშინ ეს სტრატეგია **არახელსაყრელია**.

---
### მატრიცული თამაშების ამოხსნა წრფივი პროგრამირების მეთოდებით
ორი პირის მატრიცული თამაში ნულოვანი ჯამით შეიძლება დავიყვანოთ წრფივი პროგრამირების ამოცანაზე და პირიქით. $x_i,\quad i=1,\dots,m$ ალბათობების ოპტიმალური მნიშვნელობებს ვიღებთ შემდეგი მაქსიმინური ამოცანის ამოხსნით:


$$
\begin{gather}
\underset{x1}{max}\ \{min\ (
\sum_{i=1}^ma_{i1}x_i,
\sum_{i=1}^ma_{i2}x_i,
\dots,
\sum_{i=1}^ma_{im}x_i
)\},\\
x_1 + x_2 + \dots + x_m = 1,\\
x_i \geq 0, i = 1,2,\dots,m.
\end{gather}
$$

ამ ამოცანას რომ მივცეთ წრფივი პროგრამირების სახე შემოვიღოთ აღნიშვნა:


$$
\gamma = min\ (
\sum_{i=1}^ma_{i1}x_i,
\sum_{i=1}^ma_{i2}x_i,
\dots,
\sum_{i=1}^ma_{im}x_i
),
$$

საიდანაც გამოდის რომ:

$$
\sum_{i=1}^ma_{ij}x_i \geq \gamma,\quad j=1,\dots,n.
$$

მაშინ $A$ მოთამაშის ამოცანა შეიძლება ჩაიწეროს ასე:

$$
\begin{gather}
\gamma \rightarrow max,\\
\gamma - \sum_{i=1}^ma_{ij}x_i \leq 0,\quad j=1,\dots,n,\\
x_1 + x_2 + \dots + x_m = 1,\\
\gamma \in \mathbb{R}
\end{gather}
$$

$B$ მოთამაშისთვის კი: $y$ ცვლადით, მინიმაქსით, $\gamma \rightarrow min$-ით და $\geq$-ით .

ორივე ამოცანა ახდენს იგივე $\gamma$ ცვლადის ოპტიმიზაციას, რადგან $B$ მოთამაშის ამოცანა წარმოადგენს $A$ მოთამაშის **ორადულ** ამოცანას (ანუ მათი ოპტიმალური ამონახსნები ერთმანეთს ემთხვევა).

მატრიცული თამაშის სიმპლექს-მეთოდით ამოხსნისას **ყველა ცვლადი უნდა იყოს არაუარყოფითი**. შეიძლება $\gamma$ თამაშის ფასი გამოვიდეს უარყოფითი, ამიტმო ყველა ელემეტნს დასაწყისში ვუმატებთ ისეთ დადებით რიცსვს რომ ყველა მათგანი გახდეს არაუარყოფითი. ეს შეცვლის თამაშის ფასს, ამიტომ ბოლოში ის უნდა **დავაკორექტიროთ**.

# მარაგთა მართვის (par. 19)
### ერთპროდუქტიანი სტატიკური მოდელი ფასის წყვეტით
$y$ := შეკვეთის მოცულობა.

$\beta$ := მოთხოვნის ინტენსივობა (დროის ერთეულში პროდუქციის რაოდენობა).

$t_0=\frac{y}{\beta}$ := შეკვეთის ციკლის ხანგრძლივობა (დროის ერთეულში).

$K$ := დანახარჯები შეკვეთის გამოფრმებაზე (დამოუკიდებელია შესაკვეთი პროდუქციის რაოდენობისგან).

$h$ := დანახარჯები შენახვაზე (ერთეული პროდუქცია დროის ერთეულში).

$TCU$ := Total Cost per Unit time (ჯამური დანახარჯები დროის ერთეულში).


პრაქტიკულ სიტუაციებში ზოგჯერ, როცა შესაძენი მარაგის მოცულობა აჭარბებს ფიქსირებულ $q$ სიდიდეს, პროდუქციის შეძენა შესაძლებელია **ნაკლებ ფასად**. პროდუქციის ღირებულება განისაზღვრება შემდეგნაირად:

$$
c =
\begin{cases}
c_1, & y \leq q \\ c_2, & y > q
\end{cases}
$$

სადაც $c_1 > c_2$.

$$
TCU(y) = 
\begin{cases}
TCU_{1}(y) = \beta c_{1} + \frac{K\beta}{y} + \frac{h}{2}y, & y \le q \\
TCU_{2}(y) = \beta c_{2} + \frac{K\beta}{y} + \frac{h}{2}y, & y > q
\end{cases}
$$


$y^*$-ის განსაზღვრის ალგორითმი:
- **ბიჯი 1:** გამოვთვალოთ $y_m=\sqrt{\frac{2K\beta}{h}}$, თუ $q\ I$ ზონაშია, ავიღოთ $y^*=y_m$, წინააღმდეგ შემთხვევაში გადავიდეთ ბიჯი 2-ზე.
- **ბიჯი 2:** განტოლებიდან $TCU_2(Q)=TCU_1(y_m)$ ვიპოვოთ $Q$. განვსაზღვროთ $II$ და $III$ ზონები. თუ $q\ II$ ზონაშია, მაშინ $y^*=q$, წინააღმდეგ შემთხვევაში $q\ III$  ზონაშია და $y^*=y_m$.

### მრავალპროდუქტიანი სტატიკური მოდელი შეზღუდვით სასაწყობო ფართზე
ამ მოდელში განიხილება $n$ პროდუქტის მარაგის მართვა როცა საწყობის ფართი შეზღუდულია. პროდუქცია ივსება მყისიერად და იხარჯება თანაბარი ინტენსივობით. დეფიციტის შემთხვევა არ განიხილება.

$i$-ური სახეობის პროდუქტისთვის $i=1,2,\dots,n$, განვსაზღვროთ შემდეგი პარამეტრები:
- $\beta_i$ := მოთხოვნის ინტენსივობა (დროის ერთეულში პროდუქციის რაოდენობა).
- $K_i$ := დანახარჯები შეკვეთის გამოფრმებაზე (დამოუკიდებელია შესაკვეთი პროდუქციის რაოდენობისგან).
- $h_i$ := დანახარჯები შენახვაზე (ერთეული პროდუქცია დროის ერთეულში).
- $y_i$ := შეკვეთის მოცულობა.
- $a_i$ := ერთეული პროდუქტის შენახვისთვის საჭირო ფართი.
- $A$ := საწყობის მაქსიმალური ფართი.

ამ ამოცანის მათემატიკური მოდელია:

$$
\begin{gather}
TCU(y_1,y_2,\dots,y_n)=\sum_{i=1}^n
\left(
\frac{K_i\beta_i}{y_i}+
\frac{h_iy_i}{2}
\right)
\rightarrow min, \\
\sum_{i=1}^na_iy_i\leq A \\
y_i > 0,\quad i=1,2,\dots,n
\end{gather}
$$

მის ალგორითმს შემდეგი სახე აქვს:
- **ბიჯი 1:** ყოველი საქონლისთვის გამოითვლება შეკვეთის მოცულობები საწყობის ტევადობის გაუთვალისწინებლად:

$$
y_i^*\sqrt{\frac{2K_i\beta_i}{h}},\quad i=1,2,\dots,n
$$

- **ბიჯი 2:** ვამოწმებთ $y_i^*$ მნიშვნელობები თუ აკმაყოფილებენ ფართზე შეზღუდვას. თუ არა, გადავდივართ ბიჯი 3-ზე.
- **ბიჯი 3:** იხსნება ოპტიმიზაციის ამოცანა **ლაგრანჟის მამრავლთა მეთოდით**:

$$
\begin{gather}
L(\lambda, y_{1}, \dots, y_{n}) &= TCU(y_{1}, y_{2}, \dots, y_{n}) + \lambda\left(\sum_{i=1}^{n} a_{i}y_{i} - A\right) \\
&= \left(\sum_{i=1}^{n} \frac{K_{i}\beta_{i}}{y_{i}} + \frac{h_{i}y_{i}}{2}\right) + \lambda\left(\sum_{i=1}^{n} a_{i}y_{i} - A\right),
\end{gather}
$$

სადაც $\gamma > 0$ ლაგრანჟის მამრავლია. ეს ფუნქცია ამოზნექილია, ამიტომ $y_i$-ების ოპტიმალური მნიშვნელობები და $\gamma$ განისაზღვრება:

$$
\begin{gather}
\frac{\partial L}{\partial y_{i}}=-\frac{K_{i}\beta_{i}}{y_{i}^{2}}+\frac{h_{i}}{2}+\lambda a_{i}=0,\\
\frac{\partial L}{\partial\lambda}=\sum_{i=1}^{n}a_{i}y_{i}-A=0.
\end{gather}
$$

მეორე განტოლებიდან ჩანს რომ საწყობის ფართის შეზღუდვა უნდა დაკმაყოფილდეს როგორც ტოლობა. ხოლო პირველი განტოლებიდან:

$$
y^*_{i} = \sqrt{\frac{2K_{i}\beta_{i}}{h_{i} + 2\lambda^*a_{i}}}
$$

$\gamma$-ს საპოვნელათ შეგვიძლია გამოვიყენოთ იტერაციული მეთოდი.
